PRZEPIS NA COŚ

ZMIANA 1
Czas przygotowania: 30 minut
Czas pieczenia ciasta: 30 minut
Czas szykowania kremu: 20 minut
Liczba porcji: forma 35 x 25 cm

Kaloryczność kcal: 325 w 100 g ciasta
Dieta: wegetariańska

Składniki na ciasto

250 g mąki pszennej tortowej - około 1,5 szklanki
180 ml oleju roślinnego - około 3/4 szklanki
4 duże jajka lub 5 małych
300 g grubo tartej marchewki - 3 szklanki
120 g musu jabłkowego bez cukru - do 1/3 szklanki
150 g cukru trzcinowego - do 0,5 szklanki
100 g cukru zwykłego - około 1/3 szklanki
2 łyżeczki proszku do pieczenia
1 łyżeczka sody oczyszczonej
1 łyżeczka ekstraktu z wanilii
przyprawy: 1,5 łyżeczki cynamonu, po pół łyżeczki soli i imbiru, 1/4 łyżeczki gałki muszkatołowej
Składniki na krem maślany

250 g serka Philadelphia lub mascarpone - małe opakowanie
150 g masła - 3/4 kostki
150 g cukru pudru
1 łyżeczka ekstraktu z wanilii lub pasty waniliowej
kilka orzechów włoskich do dekoracji
Ciasto marchewkowe z kremem
Szklanka ma u mnie pojemność 250 ml.
Jajka i masło i serek na kerem maślany wyjmij wcześniej z lodówki. Masło zostanie użyte do zrobienia kremu. Musi być zatem idealnie miękkie.

Forma do pieczenia: dwie tortownice o średnicy 22 cm lub większa blaszka o wymiarach około 35 x 25 cm. Ponieważ nie każdy ma w domu dwie tortownice o takiej samej średnicy, polecam użyć (tak jak ja) jednej blaszki, by potem tylko przekroić ciasto na dwa równe kawałki. Na jeden kawałek wykładasz krem a potem drugi kawałek ciasta i znowu krem.. gotowe :)

Pieczenie: 175 stopni, środkowa półka z opcją pieczenia góra/dół lub 160 stopni z termoobiegiem.
Czas pieczenia: około 30-35 minut, do suchego patyczka.

Kalorie policzone zostały na podstawie użytych przeze mnie składników. Jest to więc orientacyjna ilość kalorii liczona na podstawie produktów, których użyłam w danym przepisie.

Przed szykowaniem ciasta polecam przeczytać najpierw cały przepis, by móc odpowiednio przygotować wszystkie składniki. W treści przepisu podaję bowiem zamienniki oraz porady dotyczące poszczególnych składników oraz ich ilości. Zapraszam!