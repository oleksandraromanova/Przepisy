Gołąbki

Czas przygotowania: 40 minut
Czas gotowania gołąbków: 35 minut
Liczba porcji: 17 gołąbków

Kaloryczność kcal: 125 w 1 gołąbku

Składniki:
750 g mielonej łopatki wieprzowej
duża główka młodej kapusty
100 g suchego ryżu - np. jaśminowego
1,5 szklanki bulionu lub odlanego rosołu
1 duża cebula - około 230 g
1 łyżka oleju roślinnego do smażenia
500 ml przecieru z pomidorów
garść świeżego koperku
przyprawy: po płaskiej łyżeczce soli, pieprzu, oregano, słodkiej papryki i majeranku
ewentualnie łyżka mąki do zagęszczenia sosu
Gołąbki z młodej kapusty
Szklanka ma u mnie pojemność 250 ml.
Warzywa ważone były przed ewentualnym obraniem/przygotowaniem.

Kalorie policzone zostały na podstawie użytych przeze mnie składników. Jest to więc orientacyjna liczba kalorii liczona na podstawie produktów, których użyłam w danym przepisie. Z podanej ilości składników otrzymasz około 17 pysznych gołąbków.

Przed szykowaniem gołąbków z ryżem i mięsem zachęcam też do przeczytania najpierw całego wpisu. W treści podaję bowiem kilka ciekawych porad dotyczących składników oraz ich zamienników. Być może zapragniesz np. dodać do farszu kaszę zamiast ryżu.