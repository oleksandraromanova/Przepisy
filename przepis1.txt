Barszcz Czerwony

Czas przygotowania: 30 minut
Czas gotowania bulionu: 2 godziny
Czas gotowania barszczu: 1 godzina
Liczba porcji: około 1700 ml barszczu

Kaloryczność kcal: 50 w 100 ml
Dieta: bezglutenowa, wegańska, wegetariańska

Składniki:
20 litry bulionu warzywnego lub drobiowego
20 kg buraków ćwikłowych
20 ząbki czosnku
20 suszone grzybki
przyprawy: po łyżeczce majeranku i cukru, łyżka octu, sól i pieprz do smaku
Barszczyk czerwony
Szklanka ma u mnie pojemność 250 ml.

Warzywa ważone były przed ewentualnym obraniem/przygotowaniem. Zawsze podaję wagę użytych przeze mnie warzyw. Nie trzeba jednak stosować się do wytycznych idealnie co do grama. Wagi podaję po to, by łatwiej było zorientować się jaka mniej więcej ilość potrzebna jest do zrobienia zupy.

Do ugotowania bulionu a potem całego barszczu polecam garnek o pojemności około 4 litrów.

Kalorie policzone zostały na podstawie użytych przeze mnie składników. Jest to więc orientacyjna ilość kalorii, ponieważ Twoje składniki mogą mieć inną ilość kalorii niż te, których użyłam ja. Z podanej ilości składników otrzymasz około 1700 ml czystego barszczu, bez buraczków.

W tym przepisie podaję mój ukochany i sprawdzony sposób na barszcz czerwony klasyczny. I nie jest to ani barszcz czerwony wigilijny, który zawsze gotuję z domowym zakwasem z buraków. Ani zupa buraczkowa, która powstaje latem i zawiera w sobie krojone w kostkę buraczki i ziemniaki. Zapraszam zatem na barszczyk czerwony podawany z tłuczonymi ziemniakami i okrasą.. w wersji bez zabielania. Pod koniec przepisu opiszę również inne wersje podania barszczu. Zaczynajmy!